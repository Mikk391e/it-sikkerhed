## Øvelse: Kvalitativ Dataindsamling og Analyse

### Information
Formålet med denne øvelse er at give en forståelse for, hvordan man gennemfører kvalitativ dataindsamling via interviews, og hvordan man derefter analyserer de indsamlede data både deduktivt og induktivt. Denne proces er essentiel for at kunne udtrække meningsfuld viden fra kvalitative data og anvende den til at besvare specifikke problemstillinger i IT-sikkerhedsprojekter.

I denne øvelse skal I lære at:

1. Gennemføre interviews som en metode til at indsamle kvalitativ data.
2. Anvende deduktiv analyse ved hjælp af tematisk analyse og etiketter.
3. Anvende induktiv analyse til at udlede årsagssammenhænge mellem de etiketter, der er identificeret i den deduktive del.
  


### Kvalitativ Dataindsamling
Kvalitativ dataindsamling, som f.eks. interviews, er en metode, der bruges til at opnå dybdegående indsigt 
i et bestemt emne, typisk i form af subjektive oplevelser og forståelser. Det er en proces, 
der giver en grundig forståelse af, hvordan mennesker forholder sig til et bestemt fænomen, 
herunder deres holdninger, erfaringer og perceptioner.

I denne øvelse skal I vælge et relevant emne indenfor IT-sikkerhed (f.eks. håndtering af cybersikkerhedsbrud, forståelse af sikkerhedspolitikker eller implementering af nye sikkerhedsteknologier). I vil derefter gennemføre interviews med et gruppemedlem eller en klassekammerat for at indsamle data gennem deres svar.

### Gennemførelse af Interviewet

I denne øvelse vil vi bruge et **semistruktureret interview**, som kombinerer åbne og lukkede spørgsmål 
for at skabe en balance mellem fleksibilitet og systematik i interviewet.

#### Hvad er et semistruktureret interview?
Et semistruktureret interview er en interviewmetode, hvor intervieweren arbejder ud fra en forudbestemt 
interviewguide med specifikke spørgsmål, men samtidig er åben for at følge op på interviewpersonens svar 
med yderligere spørgsmål. Denne metode giver intervieweren mulighed for at indsamle detaljerede, 
kvalitative data, samtidig med at der er plads til spontanitet og fleksibilitet i samtalen. 
Det er ideelt, når man ønsker at udforske et emne i dybden, men samtidig sikre sig, 
at bestemte centrale temaer bliver dækket.

#### Hvordan laver man en tematiseret interviewguide?
En tematiseret interviewguide er en plan for interviewet, der fokuserer på de hovedtemaer, 
du ønsker at udforske. Guide er opdelt i temaer eller kategorier, der relaterer sig til emnet for
 undersøgelsen. For at lave en god interviewguide skal du følge disse trin:

1. **Identificer de overordnede temaer**: Udvælg de centrale aspekter af dit emne, som du ønsker at belyse. For eksempel, hvis dit emne er IT-sikkerhed, kan du vælge temaer som *forståelse af sikkerhedspolitikker*, *cyberangreb* eller *teknologisk implementering*.
   
2. **Udform åbne spørgsmål**: For hvert tema skal du formulere åbne spørgsmål, der giver interviewpersonen mulighed for at give detaljerede svar. Spørgsmålene skal være åbne nok til at få interviewpersonen til at dele deres egne tanker og erfaringer. Eksempler på åbne spørgsmål kunne være:
      - "Hvordan forstår du virksomhedens sikkerhedspolitikker?"
      - "Kan du beskrive en udfordring, du har haft i forbindelse med implementeringen af nye sikkerhedsteknologier?"

3. **Vær forberedt på opfølgende spørgsmål**: For at få dybere indsigt kan det være nødvendigt at stille opfølgende spørgsmål. Eksempler kunne være:
      - "Hvordan påvirker din forståelse af sikkerhedspolitikker din daglige arbejde?"
      - "Hvad tror du er årsagen til de udfordringer, du nævnte i forhold til teknologiimplementeringen?"

4. **Hold fokus på temaerne, men vær fleksibel**: Selvom du har en guide, er det vigtigt at være opmærksom 
på interviewpersonens svar og være åben for at følge nye spor, der kan opstå under interviewet. 
Det kan føre til værdifuld information, som du ikke havde forudset.

Når interviewguiden er klar, kan interviewet gennemføres. Husk, at en semistruktureret interviewmetode giver 
mulighed for at tilpasse sig interviewpersonens svar og udforske emnet i dybden.

### Transkribering af Interviews
Efter at have gennemført interviewene er det nødvendigt at **transkribere** de indsamlede data. 
Transkribering er processen, hvor du omdanner det talte interviewmateriale til tekstform. 
Dette er et vigtigt skridt, da det gør det muligt at analysere interviewene systematisk og på en 
struktureret måde.

**Instruktioner for transkribering:**

1. **Optag Interviewet**: Sørg for at optage interviewet (med interviewpersonens samtykke) for at sikre, 
at alle detaljer er korrekt dokumenteret.
   
2. **Transkribering**: Lyt til optagelsen og skriv ordret ned, hvad der bliver sagt under interviewet. 
Forsøg at fange alle udtalelser nøjagtigt, inklusive fyldord (som "øh", "hm", osv.), så du får 
et præcist billede af samtalen.

3. **Tydelighed og Anonymisering**: Hvis der er personlige eller følsomme oplysninger i interviewet, 
skal disse anonymiseres, så de studerende ikke kan identificeres. Erstat f.eks. navne med pseudonymer, hvis nødvendigt.

4. **Tidsmærkning (hvis relevant)**: Hvis interviewet er langt, kan det være en god idé at indsætte 
tidsmærker for at lette referencer til bestemte sektioner af interviewet.

5. **Brug af Transkriptet i Analyse**: Når interviewet er blevet transskriberet, kan det bruges til den 
videre analyse. Dette kan gøres manuelt eller ved hjælp af software, der hjælper med at organisere og analysere kvalitative data (som NVivo, ATLAS.ti, eller MAXQDA).

**Vigtigheden af Transkribering:**
Transkribering er en kritisk del af den kvalitative analyse, da det sikrer, at du har et detaljeret og 
præcist grundlag for at analysere interviewdataene. Uden korrekt transkribering kan vigtige detaljer gå tabt, og analysen kan blive mindre pålidelig.

### Deduktiv og Induktiv Analyse

#### Deduktiv vs. Induktiv Analyse i Øvelsen

I denne øvelse bruger vi både **deduktiv** og **induktiv analyse**, men de anvendes på forskellige tidspunkter i processen.

- **Deduktiv analyse** starter med eksisterende viden eller teorier. I denne øvelse betyder det, at I først identificerer forudbestemte **etiketter** (som f.eks. *Forståelse af sikkerhedspolitikker* eller *Erfaring med teknologisk implementering*), som I forventer at finde i interviewene. I analyserer interviewdataene ved at kode dem ud fra disse etiketter. Denne tilgang bruges i den første fase, hvor I systematisk gennemgår dataene.

- **Induktiv analyse** er mere åben og søger efter mønstre eller årsagssammenhænge i dataene, uden at have en forudbestemt teori. Efter at have kodet interviewene med etiketter, ser I på, hvordan de hænger sammen. Findes der mønstre, der peger på årsager, f.eks. om en dårlig forståelse af sikkerhedspolitikker kan føre til problemer med implementering af teknologi? Denne tilgang anvendes i den anden fase, hvor I udleder nye indsigt og årsager baseret på dataene.

### Hvordan bliver det anvendt i opgaven?

1. **Deduktiv analyse** anvendes i første omgang til at kode dataene baseret på de forudbestemte etiketter (f.eks. *Forståelse af sikkerhedspolitikker*).
2. **Induktiv analyse** anvendes derefter til at finde nye mønstre og udlede årsagssammenhænge mellem de etiketter, der er identificeret i den deduktive analyse.

Begge metoder hjælper jer med at forstå dataene og trække konklusioner, der både bekræfter eksisterende teorier og giver plads til nye opdagelser.


#### Deduktiv Analyse: Tematisk Analyse med Etiketter
Deduktiv analyse fokuserer på at undersøge de indsamlede data gennem eksisterende teorier eller rammer. 
I denne øvelse vil I anvende **tematisk analyse** som en deduktiv tilgang, hvor I anvender 
to **etiketter** (temaer) indenfor det valgte emne, som I forventer at finde i interviewene.
    
- **Etiketter**: Etiketterne er de overordnede kategorier eller temaer, som I allerede har identificeret på forhånd ud fra teorier eller hypoteser, der er relateret til emnet. For eksempel kan etiketterne være:
      - *Forståelse af sikkerhedspolitikker*
      - *Erfaring med teknologisk implementering*
  
I denne deduktive analyse vil I kode interviewdataene ved at identificere og kategorisere udsagn, 
der passer til de foruddefinerede etiketter. Når I gennemgår interviewet, markerer I de relevante udsagn og 
tildeler dem de etiketter, der bedst beskriver det pågældende indhold.

**Praktisk eksempel:**  
Hvis en person der bliver interviewet beskriver, hvordan de føler sig usikre på virksomhedens sikkerhedspolitikker, 
kan det tildeles etiketten *Forståelse af sikkerhedspolitikker*. Hvis der tales om specifikke problemer med 
teknologiske værktøjer, kan det tildeles etiketten *Erfaring med teknologisk implementering*.

#### Induktiv Analyse: Udledning af Sammenhænge (Årsager)
Induktiv analyse går et skridt videre ved at udlede mønstre og årsagsforhold mellem de etiketter,
 som I har identificeret i den deduktive analyse. Her ser I på, hvordan de forskellige etiketter relaterer 
 sig til hinanden og søger at forstå de underliggende årsager til, hvorfor visse mønstre eller tendenser opstår.
    
 I den induktive analyse handler det om at **udlede årsagssammenhænge** mellem de etiketter, der er blevet identificeret i den deduktive analyse. Når I har tildelt etiketter til dataene, skal I se på, hvordan disse etiketter **forbinder sig med hinanden** og om der er nogle underliggende mønstre eller tendenser, som kan forklare, hvorfor bestemte aspekter af emnet opstår. 
Dette kan gøres ved at spørge sig selv, hvordan de forskellige etiketter kan være **årsager** til hinanden.
For eksempel kan I spørge:  
  
   - Er dårlig forståelse af sikkerhedspolitikker årsagen til problemer med implementering af sikkerhedsteknologi?
   - Kan en manglende opmærksomhed på visse teknologiske detaljer føre til højere risici i cybersikkerheden?
  
**Hvordan anvendes etiketter til at udlede årsagssammenhænge?**  
Efter at have identificeret etiketterne (f.eks. *Forståelse af sikkerhedspolitikker* og *Erfaring med teknologisk implementering*) skal I analysere, om der er mønstre, der kan pege på en **årsagsforbindelse** mellem etiketterne. For eksempel, hvis et interview viser, at en person har en begrænset forståelse af sikkerhedspolitikker, og samtidig rapporterer problemer med implementeringen af sikkerhedsteknologi, kan der opstå en **hypotese om, at dårlig forståelse af politikker fører til ineffektiv implementering**.
Denne induktive tilgang kan afsløre, at visse temaer ikke kun er forbundet, men faktisk **årsager** problemer i andre områder. Det er en åben proces, hvor I ser på dataene og forsøger at forstå de dybereliggende årsager uden at have en forudbestemt antagelse om, hvordan etiketterne relaterer sig.
**Eksempel på induktiv analyse**:  
  
  - Efter at have tildelt etiketter som *Forståelse af sikkerhedspolitikker* og *Erfaring med teknologisk implementering*, kan I udlede, at en person, der har en dårlig forståelse af virksomhedens sikkerhedspolitikker, også ofte rapporterer problemer med at implementere nye teknologiske løsninger korrekt.
  - Ved at analysere flere interviews kan I udlede, at en **manglende forståelse af sikkerhedspolitikker** kan være årsagen til, at teknologiske løsninger ikke bliver implementeret effektivt.
  - Denne proces giver jer mulighed for at generere nye indsigter baseret på dataene, uden at være bundet af forudbestemte teorier.

### Instruktioner
**Øvelsen skal udføres i grupper.**

**1. Vælg et Emne for Interviews:**  
  
Vælg et konkret IT-sikkerhedsproblem eller tema, som I vil undersøge gennem interviews 
(f.eks. forståelse af cybersikkerhedstræning, opfattelsen af sikkerhedspolitikker eller erfaringer med specifikke IT-sikkerhedsteknologier).
Definer målgruppen for interviews (i dette tilfælde skal I interviewe en klassekammerat eller et gruppemedlem, som kan 
have erfaring med eller viden om emnet).

**2. Gennemfør Interviews:**  
  
Design en interviewguide med åbne spørgsmål, der kan frembringe dybdegående svar om emnet. Sørg for, at spørgsmålene er relevante og fokuserede på det valgte emne.
Gennemfør interviewet med jeres klassekammerat eller gruppemedlem. I kan bruge både strukturerede, semi-strukturerede eller ustrukturerede interviewmetoder, afhængigt af hvordan I ønsker at indsamle data.

**3. Transkribering af Interviews:**  
  
Optag interviewet (med interviewpersonens samtykke) og transskriber det efterfølgende. Sørg for at transskribere præcist, så alle relevante detaljer er med.
Husk at anonymisere personlige oplysninger, hvis nødvendigt, og tilføj tidsmærker ved behov.

**4. Deduktiv Analyse:**    
  
Brug **tematisk analyse** til at identificere og kode de interviewdata, der passer til de foruddefinerede etiketter (f.eks. *Forståelse af sikkerhedspolitikker* og *Erfaring med teknologisk implementering*). 
Tildel de relevante udsagn fra interviewet til de valgte etiketter og skab et overblik over, hvordan de relaterer sig til hinanden.
  
**5. Induktiv Analyse:**  
  
Udled årsagssammenhænge mellem de etiketter, der er blevet identificeret i den deduktive analyse. 
Hvordan relaterer etiketterne sig til hinanden? Find mønstre og prøv at udlede årsager eller sammenhænge. For eksempel kan en lav forståelse af sikkerhedspolitikker være årsagen til dårlig implementering af teknologiske løsninger.

**6. Diskutér og Præsentér Resultaterne:**  
  
Diskutér de fundne resultater fra både den deduktive og induktive analyse i jeres gruppe.
Hvordan understøtter de deduktive resultater de eksisterende teorier eller hypoteser? Hvad har den induktive analyse afsløret om årsagerne bag de fundne mønstre? 
Hvordan kan disse resultater anvendes til at forbedre IT-sikkerheden i den konkrete kontekst?


## Emne

It-sikkerhedsstuderendes holdning til kernel level anticheat

## Etiketter

- Manglende kendskab til kernel level anticheat

- Kendskab til kernel level anticheat

- Positiv holdning til kernel level anticheat

- Negativ holdning til kernel level anticheat

## Informanter

Vuong Nguyen 

## Interviewguide

Hvilke erfaringer har du med anticheat i videospil?

Hvad forstår du ved konceptet kernel level anticheat?

Hvad synes du om kernel level anticheat?


## Transskribering

Interviewer: 

Hvilke erfaringer har du med anticheat i videospil? 

Person: 

Jeg har lidt erfaring. 

Interviewer: 

Kan du uddybe disse erfaringer? 

Person: 

Altså ja, jeg har blandt andet spillet rigtig meget LOL og der var der en lille smule anticheat noget lignende Vanguard agtig der kom senere hen, men så har jeg også spillet noget CS hvor man kan blive VAC bannet. 

Interviewer: 

Hvad forstår du ved konceptet Kernel 

Person: 

Det forstår jeg ikke noget af 

Interviewer: 

(forklarer anticheat) 

Interviewer: 

Hvad synes du om Kernel level anticheat 

Person: 

Jeg synes at det er meget godt det gør at man slet ikke kan snyde i spil, som eksempel CSGO eller... 

Interviewer: 

Er du bekymret over muligheden for konsekvenser af Kernel level anticheat 

Person: 

Nej det er jeg ikke jeg vil bare have at der ikke skal være cheatere i de spil jeg spiller

## Kodematrix

| Citat | Etikette | Årsagssammenhæng |
:---| :---|:---
| "Det forstår jeg ikke noget af" | Manglende kendskab til kernel level anticheat | Ikke nok udbredt information om, hvad kernel level anticheat er |
| "Jeg synes, at det er meget godt, det gør, at man slet ikke kan snyde i spil (...)" | Positiv holdning til kernel level anticheat | Informanten har haft negative oplevelser med snydere førhen, hvilket giver ham et positivt indtryk af en anticheat, som er effektiv |
| "Nej det er jeg ikke, jeg vil bare have, at der ikke skal være cheatere i de spil jeg spiller | Positiv holdning til kernel level anticheat | Informanten har haft negative oplevelser med snydere førhen, hvilket giver ham et positivt indtryk af en anticheat, som er effektiv. |