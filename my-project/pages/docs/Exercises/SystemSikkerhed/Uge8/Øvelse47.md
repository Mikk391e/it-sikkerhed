# Opgave 47 - CIS18 kontroller

## Information

Formålet med denne øvelse er at give en grundlæggende og overordnet forståelse for, hvordan CIS18-kontroller kan anvendes, samt inddelingen af modenhedsniveau via CIS18 implementerings gruppe niveauer.

I øvelsen skal gruppen lave vurderinger af en fiktiv virksomhed og dens IT-sikkerhedsmodenhedsniveau i henhold til risikoprofil og størrelse.

**BS Consulting A/S** er en mellemstor virksomhed, der opererer inden for teknologibranchen. De leverer softwareløsninger til kunder over hele verden og opbevarer følsomme person data på deres systemer. Virksomheden har været bekymret for deres cybersikkerhedspraksis og ønsker at forbedre deres modenhed på dette område. De har bedt om hjælp til at vurdere deres nuværende cybersikkerhedssituation og identificere, hvilken implementeringsgruppe (IG) de mest sandsynligt placerer sig i på nuværende tidspunkt.

### Nuværende Situation:

1. BS Consulting A/S har etableret en IT-afdeling, der er ansvarlig for at håndtere deres cybersikkerhedsbehov.
2. De har implementeret antivirus- og antimalware-software på alle deres systemer og foretager regelmæssige opdateringer.
3. Der er en adgangskontrolpolitik på plads, som begrænser brugeradgang til systemer baseret på deres roller og ansvarsområder.
4. Der er en sikkerhedspolitik, men den er ikke blevet opdateret i over et år, og medarbejdere er ikke blevet trænet i overholdelse af denne politik.
5. Virksomheden har en reaktiv tilgang til cybersikkerhed, hvor de kun reagerer på hændelser, når de opstår, i stedet for at have proaktive sikkerhedsforanstaltninger på plads.

## Instruktioner

Vurder BS Consulting A/S' nuværende cybersikkerhedspraksis og identificer, hvilken implementeringsgruppe (IG) BS Consulting A/S sandsynligvis hører til baseret på deres nuværende cybersikkerhedspraksis. Beskriv jeres begrundelse for vurderingen.

## Forslag til spørgsmål som gruppen kan bruge til sin vurdering

1. Hvordan vurderer du BS Consulting A/S' nuværende cybersikkerhedspraksis i forhold til (nogle) CIS18 kontroller?
    
    ---
    
2. Hvilken implementeringsgruppe (IG) mener du, BS Consulting A/S hører til på nuværende tidspunkt, og hvorfor?
    
    ---
    
    IG2, da de har implementeret en specifik cybersikkerhedsafdeling og de håndterer følsomme persondata. Der står også mindre virksomhedsenheder godt kan have en byrde, hvilket kan ses i deres ikke opdaterede sikkerhedspolitik. De kan heller ikke håndtere sikkerhedsbrud, da de kan miste tillid.
    
    For at modne deres cybersikkerhed, kan de lave præventive løsninger. Dette kan gøres rimelig simpelt, hvis dette automatiseres.
    
    CIS kontrol 7.1 er ikke overholdt uanset, hvordan man ser deres IG niveau
    
    CIS kontrol 11.1 er heller ikke overholdt, da backups i deres natur er præventive
    
    CIS kontrol 17.2, 17.3 er ikke overholdt
    
3. Hvad kunne BS Consulting A/S gøre for at forbedre deres cybersikkerhedsmodenhed i forhold til deres risikoprofil og størrelse samt bevæge sig til en højere implementeringsgruppe?
    
    ---